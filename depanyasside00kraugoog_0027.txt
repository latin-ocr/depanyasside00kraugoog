..qq-

At enim quid loci falsum sit, diiudicare difficile est. Verbum
enirn πολλῷ, quamvis absurdum videatur, tamen num falsum sit, ipso
loco incertum relinquitur, qui incerti habeat multum. ltaque ante
omnia quaerendum est, num aliis testimoniis verba κατὰ δέ τινας πολλῷ
πρεσβύτερος confirmentur. Quo facto reliquum erit ut quaeramus
quid sibi velint verba ἐπὶ τῶν Περσικῶν, tum ad quem aetatis gradum
hoc loco verbum γέγονε, ad quem verbum ἦν referendum sit, denique
num huic loco similes apud Suidam inveniantur, per quos existimare
liceat locum depravatum esse verbis καὶγὰρ inepte additis.

-Confecta autem quaestione ea rerum condicio erit, ut verba
κατὰ δέ τινας πολλῷ πρεσβύτερος aliis testimoniis confirmata accipienda
sint, ut verba ἐπὶ τῶν Περσικῶν ad nullum aliud tempus nisi ad
Xerxis expeditionem ol. 75 factam referri possint, ut verbum γέγονε
hoc loco ad annum natalem, verbum ἦν ad aetatis florem referendum
sit, ut inepte ab interpolatore aliquo parum docto ac neglegenti verba
καὶ γάρ addita sint, quibus verba addenda ἦν ἐπὶ τῶν Περσικῶν cum
eis quae antecedunt coniungerentur. Nam reperiuntur apud Suidam
multi de aetate loci, qui e duorum auctorum testimoniis vitiose
compositi sint.

Multum quin inter se tempora distent, in quibus Panyassis a
veteribus positus est, dubitari nequit. Quae enim de Panyassidis
aetate apud veteres dissensio fuerit, etiamnunc satis perspicuum est.
Ac duabus tantum in opinionibus dissensio versatur. Tertiam nemo
protulit. · ,

Utriusque opinionis testimonia exstant complura. Quorum e
numero duo nunc sumimus inter se contraria, e quihus demonstremus
quantum distantibus Panyassis apud veteres aetatibus attributus sit,
quidque de verborum πολλῷ πρεσβύτερος fide sit iudicandum. Testi-
monium alterum est de Panyassidis nece, alterum de Antimacho
Panyassidis servo.

Incipimus ab hoc testimonie, quod etsi non traditur quin impro-
betur ac corrigatur, tamen correctum eandem de Panyassidis aetate
opinionem praebet quarn improbatum, unde apparet quam inveterata .
illa opinio fuerit. Locus apud Suidam s v. Antimachi invenitur.
Verba haec sunt: τινὲς δὲ καὶ οἰκέτην αὐτὸν (Αντίμαχον) ἀνέγραψαν Πα-
νοάοιδος τοῦ ποιητοῦ· πάνυ ψευσάμενοι· ἦν γὰρ αὐτοῦ ἀκουοτὴς καὶ
Στησιμβρότου.

De Panyassidis aetate locus testimonium continet triplex. Ille
enim fuisse dicitur non solum Antimachi dominus aut magister, sed
etiarn Stesimbroti aequalis. Quarum opinionum sicut manifesto

 

