„g-

Quoniam Suidas Panyassides tradit duos, de quibus diversa

feruntur, primo reS, nisi quis accuratius eam consideraverit, nullam ,

dubitationem videtur habere. Philosophus enim altero posterior
fuisse et de somniis librum scripsisse fertur, cuius, ubi de poeta res
est, mentio fit nulla. Etsi autern poeta simul prodigiorum interpres
nominatur, in quo somniorum peritia exspectanda est, tamen illum
de somniis librum ei attribuere propterea veremur, quod philosophus
eum scripsisse dicitur. Sed quo accuratius inter se comparaveris,
quae de poeta et de philosopho traduntur, eo res incertior videbitur.
Ac duplex quidem suspicio erit, cum incertum videatur, utrum poeta
a philosopho perperam distinctus an cum eo confusus sit. Unam
enim utriusque personam esse putaveris, quod uterque Halicarnasseus
nominatur, uterque prodigiis quibus somnia adnumeranda sunt, operam
dedisse fertur. Cum vero de poetae aetate duae veterum opiniones
fuisse eaeque inter se multum differre (aollqi πρεσβύτερος) dicantur,
nihili videtur illud ducendum esse, quod poeta aetate superior, philo·
sophus posterior dicitur. Huic igitur quod proprium sit nihil relinqui
videtur nisi philosophi nomen. Quod eumad prodigiorum inter-
pretem non magis quadrare quam ad poetam videatur, facile eo
adducimur ut poetam cum philosopho confusum suspicemur. Nam
prodigiorum interpres ille forsitan fuerit philosophus somniorum
interpres. De aetate autern poetae, qui in aetatibus multum distan-
tibus ponatur, dissensio potuit eo oriri, quod Panyassis minor cmn
poeta confusus est. Et quoniam et de patre et de patria poetae
diversa traduntur, haec opinio comprobari videtur. Quoniam igitur
viae patere tres videntur, tam dubia res est ut interim reservatam
prorsus neglegere nec prius attingere debeamus quam de vita Pany-
assidis poetae, quae traduntur, omnia excusserimuS, quibus excussis
facile erit remita iudicare ut cum Panyasside epico somniorum
interpres perverse confusus atque idem recte ab 6ο disiunctus sit.

Materiam divisimus ac disposuimus, ut quaestionis ratio fert.
Ac primum quidem disseremus de Panyassidis nomine, tum de iis
rebus, quae ad Panyassidis epici patriam, aetatem, genus cognatos-
que pertinent, deinde Panyassin philosophum tractabimus denique

poetam. Postremo comprehendemus quae hac quaestione demon-
strata sunt.

 

